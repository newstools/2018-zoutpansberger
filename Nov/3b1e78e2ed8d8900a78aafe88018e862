Die Louis Trichardt Rugbyklub het Vrydag, 26 Oktober, hulle jaarlikse prysuitdelingsfunksie en algemene jaarvergadering gehou. “Ons wil weereens vir al ons borge van 2018 dankie sê vir julle ondersteuning. Ons hoop ons sien julle weer vir die 2019 seisoen. Ons borge was Thompson's Motors, Premjee Cash & Carry, Soutpansberg Spar, Palm Motors en Vhavenda Bricks,” het klubvoorsitter Kevin Gilbert gesê. Gilbert is tydens die algemene jaarvergadering herverkies as voorsitter van die klub. Brian du Plooy is gekies as ondervoorsitter, met Pieter Viljoen as klubkaptein. Quentin Thompson en Bertie Swanepoel sal optree as tesouriers, met Louwtjie Botes as spanbestuurder. Die klubsekretaresse is Charlotte Pita met Danie Pita as hoofafrigter.