Een van die Soutpansberg se legendariese politici, beide op plaaslike, nasionale en internasionale vlak, die welbekende advokaat Thomas Langley, is Vrydag in die ouderdom van 84 oorlede. Langley is dieselfde dag oorlede as nog ‘n bekende in politieke kringe uit die vorige bedeling, oud-minister Pik Botha. Langley sal eerskomende Donderdag, 18 Oktober, om 11:00 op die plaas Ringer in die familiekerkhof begrawe word. Hy word oorleef deur sy vrou Yvonne, dogter Stephanie, seuns David en Cronjé, twee kleinkinders en broer Peet. (‘n Meer volledige berig oor Langley se afsterwe verskyn in hierdie week se uitgawe van die Zoutpansberger). 