Plaaslike ondersteuners word gevra om Louis Trichardt se eerste rugbyspan hierdie komende Saterdag te ondersteun. Die span sal, in hulle tweede bepaling van die Boet Fick senior-liga, te staan kom teen die Universiteit van Venda se rugbyspan. Hierdie kragmeting sal om 15:00 afskop op Louis Trichardt se rugbyveld. Oudergewoonte word plaaslike rugbyliefhebbers uitgenooi om die klub se spelers te kom ondersteun. Toegangsgeld by die hekke beloop R20 per voertuig en oud en jonk is welkom. â€˜n Kontantkroeg sal beskikbaar wees en verversings sal verkoop word.