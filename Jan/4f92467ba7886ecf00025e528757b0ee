Hoërskool Eric Louw in Musina is baie trots op een van hul 2017-matrikulante wat na die bekendmaking van die provinsie se matriekuitslae aangewys is as een van die provisie se beste presteerders. Jan-Karel Limbach het met sewe onderskeidings en 'n gemiddeld van 93% ‘n algehele 14de plek in die Limpopo Provinsie behaal. Hy het 98% in rekeningkunde, 96% in fisiese wetenskappe, 96% in lewensoriëntering, 95% in lewenswetenskappe, 91% in Engels eerste addisionele taal, 90% in wiskunde en 88% in Afrikaans huistaa behaal. “Ons is baie trots om Jan-Karel,” het die skool gesê. Eric Louw was eweneens trots op hul tweede beste 2017-matrikulant, Kuru Vansia. Kuru het ses onderskeidings met ‘n algehele gemiddeld van 83% verwerf. Hy het daarin geslaag om 82% in Afrikaans eerste addisionele taal, 80% in wiskunde, 84% in lewensoriëntering, 89% in rekeningkunde, 87% in toegepaste rekenaartegnologie, en 89% in fisiese wetenskap te behaal. Mede-Louwtjie Nicolene Whelan spog op haar beurt met drie onderskeidings die afgelope matriekeindeksamen. Sy het 80%  in Engels eerste addisionele taal, besigheidstudies en lewensoriëntering verwerf met ‘n algehele gemiddeld van 71%.